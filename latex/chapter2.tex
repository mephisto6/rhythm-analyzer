%----------------------------------------------------------------------------
\chapter{Az alkalmazási terület}
%----------------------------------------------------------------------------

Miután elmélyültünk az adatbányászat áltat nyújtott klaszterezési lehetõség és a hozzátartozó algoritmusok ismertetésében, vázoljuk fel az alkalmazási terület általános, majd a projekt szempontjából fontos jellemzõit, melyeket számításba kell majd vennünk az implementáció során.

Ki fog derülni, hogy mennyire nem újdonság a matematika és a zene összekapcsolása, és tárgyalásra kerül néhány fontos lépés a népzenekutatás történetébõl is, melyek a projekt fõ elõzményeinek tekinthetõek.

%----------------------------------------------------------------------------
\section{A zene és a matematika kapcsolata}
%----------------------------------------------------------------------------

A matematika és a zene közötti szoros összefüggés már az ókori idõktõl kezdve ismert az emberiség számára. 

A püthagoreusok mintegy $2500$ évvel ezelõtt felismerték, hogy a zenei hangok világában az egész számok arányai teremtenek harmóniát \cite{Juhasz}. Egyhúros hangszerükkel kikísérletezett, legtisztábbnak tartott hangközeikhez tartozó lefogások a kifeszített húrt $2:1$, $3:2$ és $4:3$ arányban osztják ketté, melyek rendre az oktáv, a kvint és a kvart hangközök frekvencia-arányai.

A matematika fejlõdésével újabb területeket vontak be a zeneelméletbe. Leibniz a $17.$ században azt vizsgálta, hány különféle, $6$ hangból álló dallamot lehet létrehozni oly módon, hogy a hangok ismétlõdhetnek is \cite{Goncz}. Eulernek tulajdonítják azt a szállóigét, hogy a zene hangzó matematika. Bolyai Farkas és János munkássága is tartalmaz matematikai nyelven írt zeneelméleti értekezéseket \cite{Benko}.

A két absztrakció összefüggését W. R. Wade professzor a zenei érzékelésünk Fourier-sorhoz való kapcsolatával így fogalmazta meg \cite{Wade}: ,,A klasszikus harmonikus analízis, a Fourier-analízis gyökerei mélyre nyúlnak. Mondhatnám, Isten volt az elsõ, aki Fourier-analízist mûvelt, amikor fülünkbe beépített egy Fourier-analizátort. Ugyanis már a gyermek is képes arra, hogy különbséget tegyen például a hegedû és a harsona hangja között. Annak ellenére, hogy a hangjegyek, amelyekkel a dallamot leírjuk, ugyanazok. Mi akkor a különbség a két hang között? Az, hogy amikor megszólaltatunk egy hangot, az sosem csupán tiszta hang, hanem több felhangból álló együttes. Kissé általánosabban fogalmazva: minden függvényben, ami egy hangzásnak megfelel, sok rejtett információ van, amit észlelni kell, s fülünk észlelni is tudja.''

A számítógép feltalálása óta a matematika a zene még több területén szerepet kap: szintetikus hangok elõállítására vagyunk képesek, algoritmusok komponálnak dallamokat, gépzenekar kíséri az élõ szólistákat. A számítási kapacitás növekedésével további távlatok nyíltak a zeneelemzés területén is.

%----------------------------------------------------------------------------
\section{A zene számítógépes elemzése}
%----------------------------------------------------------------------------

A zene számítógépes elemzésének elsõ mozzanatai a hatvanas évekbe nyúlnak vissza, amikor a kutatók rádöbbentek a számítógép hatalmas feldolgozóképességében rejlõ kiaknázatlan lehetõségekre \cite{Marsden}.

Az internet és az MP3 kódolás elterjedése hatalmas löketet adott a számítógépes zenei elemzésnek is. A Zenei Információ Kinyerés, vagy ismertebb nevén MIR (Music Information Retrieval) fogalma egy olyan metodológiát takar, melynek során az elemzés nem metaadatok, hanem zenei tartalom alapján történik. Ez a megközelítés tehát lehetõvé tesz mûfaj, vagy akár elõadó, számcím meghatározását korábbi tanulófázisok alapján. Ilyen módszereket használ néhány okostelefonos alkalmazás is, amelyek a készülék mikrofonja által rögzített tetszõleges zenerészlet alapján próbálják meghatározni, hogy annak mi a címe, ki az elõadója, stb\dots

Ennek a megközelítésnek a sajátossága az elõadás és a rögzítés során fellépõ jelentõs mennyiségû zaj. Emiatt zenekutatási szempontból érdekesebb, ha dalok modelljéül szolgáló (ezáltal zajmentes) kottákat vesszük kiindulási alapul, majd a belõlük képzett adathalmazon végzünk elemzéseket. 


%----------------------------------------------------------------------------
\section{A zene modellje: a kotta}
%----------------------------------------------------------------------------

A kotta zenei hangok, ritmusok és a hozzájuk tartozó kiegészítõ információk tárolására használt jelrendszer; a zene modellje.

\begin{figure}[!htbp]
\centering
\includegraphics[width=150mm, keepaspectratio]{sheets/sheet01.png}
\caption{Egyszerû kotta fél-, negyed-, nyolcad-, tizenhatod-, és harmincketted hangokkal, valamint szünetekkel} 
\label{fig:sheet01}
\end{figure} 

A kottán a hangok párhuzamos vonalakon helyezkednek el, amelyek a hangmagasságokat jelölik. A zenei hangoknak gombócok felelnek meg, melyeket a latin ábécé (C, D, E, F, G, A, H) betûirõl neveztek el. Ha egy hang mélysége vagy magassága miatt nem fér el az alap öt vonal valamelyikén (vagy közöttük), a kotta pótvonalakkal egészíthetõ ki.

A violinkulcs után álló két egymás fölött lévõ egész szám azt jelöli, hogy az ütemek hány azonos hosszúságú hangjegyet tartalmazhatnak. Az ütemeket függõleges vonal, az ütemvonal választja el egymástól. Az ezek közti hangok (és szünetek) összhosszúsága azonos, és megegyezik az ütemjelzésben megadott értékkel (4/4 esetén négy negyed hosszú ütemek).

A zene ritmusát a hangok hossza határozza meg. Az egységhosszú hangot üres, szár nélküli gombóc jelöli, a félhangot üres gombóc szárral, a negyedet (tá) teli gombóc szárral. A negyednél kisebb hangok esetén a hangokat összekötõ gerendák száma határozza meg a hang hosszúságát. Egy gerendával vannak összekötve a nyolcadok (ti), kettõvel a tizenhatodok, hárommal a harminckettedek és így tovább (Lásd: \ref{fig:sheet01} ábra). Az aktuálisan jelölt hang hosszát másfélszerezi a gombóc melletti pont, így egy negyedbõl három nyolcad, nyolcadból három tizenhatod, stb\dots hosszúságú hangot képez. 

\begin{figure}[!htbp]
\centering
\includegraphics[width=130mm, keepaspectratio]{sheets/triola.png}
\caption{Egyszerû kotta triolával és pontozott hanggal} 
\label{fig:sheet02}
\end{figure} 

A triola egy olyan három hangjegybõl álló csoport, amely nem rendes értékekre támaszkodik. Például ha szabályszerûleg egy negyed hangjegyre két nyolcad esne, triola esetén a hangot három ,,nyolcadra'' osztjuk. A kottán ezt egy szám jelöli a hangokat összekötõ gerendán (Lásd: \ref{fig:sheet02} ábra). Öt hangjegybõl álló verziójának neve kvintola, ekkor négy tizenhatod helyett öt egyenlõ részre osztjuk a negyedhangot.

Ezeken kívül vannak további módosító-, illetve feloldójelek, melyek részletezése megtalálható a szakirodalomban \cite{Dobszay}.

%----------------------------------------------------------------------------
\section{A népzenekutatás}
%----------------------------------------------------------------------------

A népzenekutatás az összehasonlító zenetudományból alakult ki a $19.$ század végén \cite{Sarosi}. Ekkoriban vált lehetõvé a dalok nagyszámú pontos rögzítése a fonográf segítségével, ami a késõbbi tudományos lejegyzést és rendszerezést is elõsegítette.

%Bartók Béla így summázza a népzenekutatás céljait \cite{Bartok2}:
%\begin{enumerate} 
% \item a népdaloknak minél gazdagabb, tudományos zenei rendszerbe foglalt gyûjteményét létesíteni, elsõsorban egymással szomszédos és egymással sûrû érintkezésben lévõ csoportok zenei anyagából
% \item az így kapott anyagban a gondos összehasonlítás alapján megállapítani az egyes zenei stílusokat és azoknak eredetére, amennyire lehetséges, rávilágítani
%\end{enumerate}

%----------------------------------------------------------------------------
\subsection{A zenei rendszerezés}
%----------------------------------------------------------------------------

A fonográfos néprajzi gyûjtések megindulása és sikere után hamarosan létrejöttek a nemzeti gyûjtemények. A Néprajzi Múzeum $4,500$ második világháború elõtti fonográfhenger-gyûjteménye a világ legrégebbi és leggazdagabb készleteinek egyike \cite{Sarosi}. Az ,,adatbázis'' növekedésével együtt megjelent az igény a gyûjtések rendszerezésére is.

A rendezésre törekvõ elképzeléseknek mindenekelõtt az alábbi két szempontot kellett követniük:
\begin{itemize} 
 \item szótárszerû, könnyen kezelhetõ legyen, hogy bárki megérthesse - így a dalok könnyen kikereshetõek
 \item ügyeljen arra, hogy a variánsok, a rokon típusok egymás mellett, vagy legalábbis egymás közelében legyenek - így kaphatunk pontos és tiszta képet egy-egy vidék népzenéjérõl
\end{itemize}

A továbbiakban sorra veszünk néhány példát a népzene tudományos rendszerezésének történetébõl.

%----------------------------------------------------------------------------
\subsubsection{Bartók Béla rendje}
%----------------------------------------------------------------------------

Hazánkban a népdalokról szóló elsõ összefoglaló munka Bartók Béla nevéhez fûzõdik \cite{Bartok2}, aki formai alapon a következõ három nagy stíluscsoportba osztotta a népdalokat:
\begin{itemize}
\item Régi stílus
\item Új stílus
\item Vegyes stílus
\end{itemize}

Ennek a csoportosításnak a fõ szempontja nem a szöveg, hanem a magyar, illetve az idegen eredet. Az $1.$ és $2.$ csoport a magyar dallamfejlõdést tükrözi, míg a $3.$ csoport az idegen dallamokat. A csoportokon belül a dalok fõként ritmusbéli sajátosságok alapján rendezõdnek.

%----------------------------------------------------------------------------
\subsubsection{Kodály Zoltán rendje}
%----------------------------------------------------------------------------

Kodály Zoltán A magyar népzene címû népzene-történeti összefoglalása $1937$-ben jelent meg \cite{Kodaly1}. Ezzel a kötettel honosodott meg Magyarországon az összehasonlító zenetudomány. 

A tanulmányban a dallamok tulajdonságait tartotta a fõ szempontnak, egészen pontosan a sorvégi kadencia (záró) hangok adták az elsõdleges rendezõ elvet. Tovább haladva a sorok szótagszáma alapján rendezõdnek a dalok.

%----------------------------------------------------------------------------
\subsubsection{Népzenei típusrend}
%----------------------------------------------------------------------------

Kezdetektõl fogva megvolt az igény arra, hogy a hasonló dallamok egymás mellé kerüljenek a rendszerezés során. Járdányi Pál nevéhez fûzõdik az elsõ, teljes dallamvonalak hasonlóságát figyelembe vevõ rendszer. Dobszay László és Szendrei Janka dolgozta ki a ma használatos típusrendszert, mely a Zenetudományi Intézet $200,000$ körüli dallamból álló készletét olyan hangkészlet-alapú csoportokra bontja, melyek a leghûbben reprezentálják a magyar népzene egészét \cite{Juhasz}. Ilyenek például:
\begin{itemize}
\item Kvintváltó és egyéb pentaton, vagy pentatonból leszármaztatható ereszkedõ dallamok
\item Dúr, oktávambitusú ereszkedõ dallamok
\item Pszalmodizáló stílus
\item Sirató stílus
\item Dudanóta-kanásztánc stílus
\item Új stílus
\item Stb\dots
\end{itemize}

%----------------------------------------------------------------------------
\subsection{A magyar népzene kapcsolatai}
%----------------------------------------------------------------------------

A magyar népzene elsõ összehasonlító népzenei elemzése is Bartók és Kodály nevéhez fûzõdik.

A bartóki típusú régi stílusú dallamok a belsõ-ázsiai türk népek zenéjével rokonok \cite{Szabolcsi}, illetve az anatóliai törökökével is találtak hasonlóságokat \cite{Sipos}. Érdekes módon a finnugor népek népzenéje nem áll kapcsolatban a régi stílusú népdalosztállyal \cite{Sarosi}. A Kárpát-medencei, sõt, az európai népzene sem mutat rokonságot a régi stílusú magyar dalokkal.

Ellentétben a régi stílussal, az új stílusú magyar népzenébõl nagyon sokat kölcsönöztek a környezõ népek.